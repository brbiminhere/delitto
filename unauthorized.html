<!DOCTYPE html>
<html>
<head>
    <title>Welcome page</title>
</head>
<body>
Cara Ilaria, <br>
<br>
Mi auguro tu possa perdonare il mio ritardo nel rispondere alla tua ultima lettera. Sono stati anni impegnati. Ma eccomi qui.<br> <br>
<p style="width:530px"> È difficile per me, sai - rovesciare pensieri su un foglio, cercare di raccattarli, rammendarli, impilarli,
  dar loro un senso, sapendo che si tratta di te, di me, di noi.  </p>
Non ha senso. <br>
<p style="width:620px">
Non ha senso, perché sono passati quattro anni, lunghi, intensi, dall’ultima volta che ci siamo parlati. Non ha senso: quattro anni che possono cambiare totalmente una persona.
Quattro anni, abbastanza da farti star stretto il mio ricordo di ragazza, abbastanza da averti, ormai, reso donna. Abbastanza da farmi dimenticare la sfumatura del colore dei tuoi
 occhi. 			 <br>
  Non ha senso: ci sarebbe troppo da ricordare.  </p>
Non ha senso. Non c’è più nulla da dire.

<p style="width:780px">
Non ha senso, e comunque lo rimandavo da grande tempo. Durante questi quattro anni, seppur sempre più sporadicamente, non mi hai lasciato stare. Come una vecchia confidenza, hai sempre
trovato la strada per venire a bussare alla mia porta: quasi fossi di casa, quasi volessi assicurarti tutto rimanesse in ordine e che in un angolo restasse sempre una tua foto, un tuo
regalo, uno spazio per te.  Sei stata abile: in questi anni la strada ho spesso faticato a trovarla io stesso tentando di rincorrere un treno, un aereo, un’opportunità. Eppure, mi hai
sempre stanato, anche quando sembrava non avresti più fatto visita, anche quando quell’angolo si faceva sempre più buio, più vuoto. </p>

<p style="width:780px">
È per questo che ti scrivo. Non so dire se tu possa comprendermi – ho (quasi) sempre notato una tua preferenza per il distacco, solido, marcato, militante, che mai ha osato confondersi
 con interesse. Ti ho conosciuta quando eri una ragazza raccolta, composta, timida: forse questo tuo tratto non è mai cambiato.   </p>
 <p style="width:800px">
Ti scrivo, perché devo andare. È giunto il momento di togliere radici, e non so il vento dove mi soffierà. Sarà un capitolo del tutto nuovo, diverso dal precedente; abbandonerò la mia
 vita e questa città, questo posto, questo, il nostro, quartiere… per me sarà poco più che una meta di rare visite. Tu sei una donna cresciuta, sagace, hai un futuro radioso e la vita
 porterà anche te altrove: magari per lavoro, magari per un ragazzo. Incontrerai molte persone, come chissà quante già ne hai conosciute, continuerai a scoprirla, la vita, a saggiarla,
  nel modo unico in cui lo hai sempre fatto, e che ho avuto la fortuna di provare. </p>

<p style="width:780px">
E poi? In cosa consiste la vita, una volta che si viene scombinati e sparpagliati sul mappamondo? È una giungla di anime, in cui ritrovarsi rasenta l’impossibile. È tutto qui ciò che ci
 viene riservato? Il primo amore… nove mesi di impeto, di ingenuità, di esplorazione, di delusione, di frustrazione, di felicità, di fragore, di frastuono, di impulsi. Un bellissimo
 diamante incastonato nei migliori anni dell’adolescenza: ma è buffo, o forse malato, constatare che tutto ciò che rimane sono gli educati saluti, e poi solo gli auguri di compleanno,
  e poi solo il pensiero, poi solo l’intrufolarsi, furtivamente, nel pensiero dell’altro, e poi solo il vivere sotto lo stesso cielo, il condividere le stesse stelle, e poi solo il ricordo,
   solo la canzone, e poi solo il nome… Poi nulla più. Poi… </p>

   <p style="width:780px">
Pochi mesi fa ho avuto il traumatico dispiacere di vedere la morte molto da vicino. Ha lacerato ogni effimera convinzione di aver diritto a una vita, e di aver tempo per coltivarla, tempo
di sbagliare. Mi ha strappato via un amico di sempre. Un amico che, come te, ha percorso queste poche strade e popolato la mia testa di ricordi. Nessun mezzo termine, nessun saluto, nessun
abbraccio. Nessun preavviso. L’intera storia di una persona, che ora potrebbe essere la fantasia pomeridiana d’uno scrittore.</p>


Il resto mi è precipitato addosso. A dirla meglio, forse, sono precipitato io. <br>

   <p style="width:780px">
La travolgente consapevolezza della nostra precarietà mi ha scosso. La malinconica constatazione: che anche io potrei mai più vederti. Mai più potrebbero i miei occhi incrociare i tuoi;
 scrutartici dentro; cercarmici; trovarci forse, ancora, un angolo di me. Mai più potrei sentire le tue parole; il morbido tono della tua voce, o una sua flebile vibrazione a tradire
  emozione; mai più potrei notare le tue dita sottili; le tue spalle; mai più potrei vedere il tuo volto; ora illuminato dal sole; ora illuminarsi in un sorriso; ora rigato dalle tue
  lacrime. Mai più potrei leggerci le tue espressioni; decifrarci qualche tuo pensiero. Mai.</p>

   <p style="width:780px">
Faccio fatica a capirmi: forse questo è il mio modo di salutarti come devo, dovesse la vita mai più incrociare i nostri cammini. Il primo amore. Ci ha fatto crescere, assieme.
E da allora, non mi è più capitato di essere vascello di tanto affetto per altre conoscenze passate. La prima intimità. La prima volta. Si affida all’altro una parte di cuore:
la si lascia per sempre. Poi, di volta in volta, l’amore diventa sempre più cauto, più attento, sebbene ci piaccia dirlo solo più adulto. </p>

   <p style="width:780px">
O, più probabilmente, questo è il mio modo di scrivere a un vecchio amico; di consumare le parole, superstiti, reduci di anni, dar loro una forma, la mia, e fargliene dono. È un mio
omaggio a una persona, per me, come poche altre – e che sento simile a me. È un mio omaggio. Mio, a una storia che mi accompagnerà finché avrò memoria. </p>

   <p style="width:780px">
D’altronde, sarebbe forse una cattiveria avere tesoro di tanti, tanti ricordi e non tentare, perlomeno, di metterli assieme, questi frammenti, ricomporli; forgiarci una lettera,
lasciartela: magari hai anche tu un angolo in cui riporla, custodirla. </p>

   <p style="width:780px">
Spero che il futuro ti sorrida. Spero che riempia i tuoi occhi di gioia, di soddisfazione, di felicità, e, quando occorre, di tristezza, di frustrazione, di rabbia. Spero che la
tua esistenza sia costellata di successi, e dei fallimenti che ti serviranno a diventare una persona sempre migliore. Ti auguro di non avere rimpianti, e spero che tu possa sempre
 essere in grado di non guardarti indietro. Spero tu possa sentire tante emozioni tante volte ancora; spero non ti manchi mai il coraggio di amare, di osare, di vivere e sbagliare
 fino in fondo.</p>  <br>

Buon 2016, sempre, mia cara amica. <br>  <br> <br>
</body>  <br>
<img
    src="qr-code.svg"
    alt="triangle with all three sides equal"
    height="140"
    width="140" />

</html>
